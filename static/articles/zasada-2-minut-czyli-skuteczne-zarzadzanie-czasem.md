Każdy z nas chyba doświadczył stanu przytłoczenia. Nawet najbardziej zorganizowanym osobom zdarza się odłożyć jakieś ze swoich zadań na później. Według wielu przeprowadzonych badań, potrafimy odkładać w czasie nawet proste i szybkie zadania powodując ich nadmierne gromadzenie się. W pewnym momencie orientujemy się, że musimy zrobić kilka lub nawet kilkanaście rzeczy w jednej chwili, tworząc przy tym niepotrzebną sytuację stresową. Jak nad tym zapanować?


Podcast do czytania
===================

Przed przystapieniem do realizacji określonego zadania, zazwyczaj rozpoczynamy od planowania. Zdarza się jednak, że czynność którą mamy wykonać jej nie wymaga i **okazuje się, że tak naprawdę myślenie zajęło nam dłużej niż skuteczne działanie**.

Odkładanie prostych zadań tj. odpowiadanie na e-mail klienta, telefon do mechanika, czy wstawienie pralki może spowodować, że staniemy czuć się przytłoczeni. O rety, tyle rzeczy mam do zrobienia… to zdecydowanie za dużo! Dość łatwo można sobie z tymi problemami poradzić, stosując tak zwaną zasadę dwóch minut.

**Zasada 2 minut — na czym polega?**
------------------------------------

„**Jeśli czynność, którą chcesz wykonać, zajmie Ci 2 minuty lub mniej, zrób to od razu**” — technika ta pozwala **znacząco skrócić i uprościć podejmowanie bieżących decyzji**, z których każda zużywa mnóstwo naszej energii, którą przecież potrzebujemy, aby efektywniej działać. Zamiast się więc zastanawiać, czy chce mi się odpisać do klienta z rana, czy wieczorem, zadaję sobie szybkie proste pytanie, czy jestem w stanie daną czynność wykonać w 2 minuty. Jeśli tak wykonajmy je! Inne podobne zadania tj. wstawienie pralki, czy telefon do mechanika okażą się do wykonania równięż w czasie 2 minut.

Po chwili zauważysz, że zadania na które zaplanowałeś conajmniej godzinę, wykonałeś je wszystkie w kilka minut, pozbywajac się zbędnego przytłoczenia. Pamiętaj, że w tej technice nie chodzi o dosłowne 2 minuty twojego czasu, ale o krótkie czynności jakie musisz wykonać.

**Skąd taki zachwyt tą techniką?**
----------------------------------

Dlaczego warto zadania zajmujące mniej niż 2 minuty wykonać od razu? Nasz mózg zdecydowanie lubi prostotę i przejrzyste zasady, takie jak „zasada 2 minut”, ponieważ może wtedy znacznie uprościć podejmowanie decyzji i oszczędzić przez to mnóstwo energii. Okazuje się jednak, że **mocno ulegamy chwilowym nastrojom, a taka prosta zasada bardzo szybko staje się naszym nawykiem w myśleniu**. Powodów jest co najmniej kilka. Oto niektóre z nich:

1.  Krótkie zadania, wykonane od razu, nie obciążają Twojego umysłu. Nie musisz zaprzątać sobie nimi głowy w nieskończoność,
2.  Zarządzanie krótkimi zadaniami jest dużo bardziej czasochłonne niż ich natychmiastowa realizacja,
3.  Mniejsza ilość zadań na Twojej liście do wykonania, to mniejszy poziom frustracji a w szczególności psychiczna ulga, która pojawia się, gdy widzimy kolejne zadania do wykonania!
4.  Szybkie ukończenie kilku krótkich zadań sprawia, że czujesz się dużo bardziej efektywnie.
5.  Likwidujesz mniejsze rozpraszacze.

**Kiedy nie warto jej stosować**
--------------------------------

Oczywiście jak każda metoda, ta również posiada swoje negatywne konsekwecje. Do których możemy zaliczyć dwa najważniejsze:

1.  **Jeśli napływać będą do nas zadania krótkie i pilne, możemy całkowicie wypełnić nimi swój czas, nie zważając w ogóle na to, czy są ważne**. Będziemy żyli w przekonaniu, że wykonujemy kolejne zadania w bardzo szybkim tempie, jednak, po pewnym czasie okaże się że nie osiągnęliśmy nic, co miałoby bardziej długofalowe znaczenie.
2.  **Zasada 2 minut może osłabić znacząco naszą zdolność koncentracji.** Jeśli niezależnie od chwili w jakiej się znajdujemy, będziemy podejmować wyłącznie 2 minutowe zadania natychmiast, może się okazać, że nigdy nie osiągniemy maksymalnego skupienia.

Jeżeli planujesz rozpocząć stosować “zasadę 2 minut”, musisz pamietać o nawyku pytania siebie o ważność danego zadania, oraz pilność jego wykonania. Warto również zaplanować bloki czasowe, w których wyeliminujemy wszelkie rozpraszacze.

> Pamietaj! — **Nie wypełniaj swojego życia rzeczami bez znaczenia, które mogą uszkodzić twoją zdolność do dłuższego skupienia.**

Wesprzyj moją pracę
===================

Z przyjemnością mówię, że mam najlepszą pracę na świecie. I głęboko w to wierzę. Niema jednak, co ukrywać. Moja praca pomimo, że daje mi i innym dużo inspiracji to nie jest najbardziej stabilną pracą na świecie. Będąc niezależnym twórcą treści, pracuję jako wolny strzelec. Większość zarobionych pieniędzy inwestuję w sprzęt i rozwój, by móc dalej tworzyć wartościowy kontent i dzielić się nim z innymi.

Możesz wesprzeć moją twórczość za pomocą portalu [BuyCoffee](https://buycoffee.to/leszekkrol), który umożliwia wspieranie finansowe twórców przez ich odbiorców. Dzięki niemu możesz realnie przyczynić się do rozwoju naszej produktywnej społeczności :)

Serdecznie dziękuję za każde wsparcie!